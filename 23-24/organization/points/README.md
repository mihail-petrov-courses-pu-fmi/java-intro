# Оценяване
Основната идея на този курс е да ви даде различни гледни точки към дейността програмиране. Напълно осъзнаваме - че часовете прекарани с нас, могат само да погалят повърхността на аисберга наречен разработка на софтуерни продукти. Но точно поради сложността на това начинание сме ви подготвили различни варианти да се насладите на курса и да дадете максимума от себе си. Затова на вешот внимание ви предоставяме две възможности за приключване на този курс:

## Възможност 1 - работа по задачи
Крайната оценка от дсициплината се образува от оценките по два компонента:
1. Оценка от домашни, които получавате всяка седмица
2. Оценка от теоретичен изпит - които ще решавате в рамките на **редовния изпит по време на сесията**

### Точки - домашни работи
В рамките на семестъра ще ви бъдат предоставени 14 домашни, с нарастваща степен на сложност. Домашните се получават в деня на упражненията и се предават до датата изрично описана в заданието. Не предадените по правилата домашни, се считат за ненаправени и се **оценяват с 0 точки**. Не се правят компромиси освен в извънредни случаи.
Всяко едно от домашните ще ви донесе максимулно 100 точки, които да добавите в актива си. Максималното количество което можете да натрупате е 1400 точки. Запазваме си правото да променим точковата схема ако възникнат проблеми в рамките на семестъра, но всяко действие, което предприемаме ще бъде в полза на студентите.

### Точки - теоретичен изпит
Теоретичния изпит носи максимум **200 т.**, счита се за издържан ако е постигнат минимум **50%** от точковия актив. Т.е. на теоретичния изпит трябва да са покрити минимум **100т**. за да се смята за "взет". Ако по стечение на обстоятелствата, не покриете норматива - редовния ви изпит се счита за **НЕвзет** и продължатаве с бодра крачка към поправителната сесия.

### **Бонус активности**
В рамките на семестъра, студентите имат възможност да участват в бонус активности, които ще носят различно количество точков актив:
- входна анкета (1 брой)    - **5 точки**
- изходна анкета (1 брой)   - **5 точки**
- бонус точки за предаване на ранни домашни  - **по 5 точки** за всяко домашно, което е предадено до Неделя.

### Словестно - точкова трансформация
Ако сте се преборили успешно за заветните точки, можете да си отдъхнете и да проверите - как сте се представили, с помоща на следната табличка.

| Оценка        | Точков интервал        |
|---            |---                     |
| Отличен 6     |  От 1100 до 1400       |
| Много добър 5 |  от 900 до 1099        |
| Добър 4       |  от 700 до 899         |
| Среден 3      |  от 500 до 699         |
| Слаб 2        |  до 499                |

Както виждате, има достатъчно възможности да комбинирате изпита и упражненията, така че да достигнете достатъчно висока оценка - без да се притеснявате, че една грешна стъпка може да ви бутне крайната оценка. От Вас изискваме просто постоянство и любопитство.

##  Възможност 2 за получаване на точки - постоянство
Алтернативната схема за оценяване е предназначена за хората, **на които програмирането не се отдава**. Те няма как да  получат висока оценка по тази дисциплина, но все пак смятаме, че това не трябва да е непреодолима пречка за продължаване на обучението.

В този случай концепцията, е че ако студентът е положил максимално усилия да усвои материала, въпреки незадоволителните  резултати, може да получи оценка **Среден 3** при следните условия: 
- Студента има посещение на **100%** от занятията (**лекции и упражнения**).
- Точките от теоритичния изпит са (теоретичния тест) са поне **60**.

Ако пропуснате **някое занятие** можете да компенсирате с 2 домашни, които да бъдат оценени с минимум 50 точки всяко. 

## Изпити
Теоретичния тест се провежда на официалните дати за изпитите по време на сесиите - редовна, поправителна и ликвидационна, в системата DeLC. Изпита включва здравословна комбинация от затворени и отворени въпроси - които да проверят дали сте разбрали основните идеи през семестъра.

### Редовен изпит 

Право за явяване на изпита на **редовната сесия** имат всички студенти, които:
- са получили минимум 25% от всички възможни точки по компонент `A`, което дава теоретична възможност при изкарване на 100% от точките на теоретичния тест да се събере минимума от общо 40% за крайна оценка `среден`;
- или са изпълнили условията за алтернативната схема за оценяване - т.е. имат 100% посещаемост на занятията (лекции и упражнения).

### Поправителен изпит

Право за явяване на **поправителна сесия** имат всички студенти, които нямат получена крайна оценка  по-голяма от `слаб`, и които:
- са изпълнили едно от условията за явяване на редовния изпит (по-горе);
- или са реализирали и предали предварително проект, за който са получили поне 25% от точките по домашни работи. **Заданието за проекта се публикува 10 дни преди датата на поправителния изпит.**

### Ликвидационен изпит

Право за явяване имат всички студенти с оценка **Слаб 2** или без оценка (приравняват се). **Не се допуска повишаване, на оценката**. Всички точки събрани през учебната година се анулират. Студента трябва да са реализирали и предали предварително проект, за който са получили поне 25% от точките по компонент `A`.

Заданието за проекта се публикува 10 дни преди датата на ликвидационния изпит.


## Правила за коректност при точкуване
- Основна част от точковия актив през триместъра се акумулира от предаване на домашни. Ако в рамките на активностите, преподавателския екип се осъмни в истиността / коректонстта и способите използвани от вас при реализиране на домашните, същите си запазват правото на допълнителна проверка в зависимост от ситуацията.
- Ако в рамките на дисциплината се заподозре плагиатство (**описано в параграф плагиатство**), всички участници в същото ще бъдат проверявани и ще понесат наказание в зависимост от своята роля

## Плагиатство
Напълно разбираме, че първите стъпки в програмирането са трудни и предполагат активно взаимодествие с ресурси от интернет и помощ от приятели / колеги. Ще дефинираме плагиатство като:
- идентифициране на две или повече домашни с еднакво съдържание (copy-paste)
- идентифициране на две или повече домашни с почти 100% идентично съдържание, в които могат да бъдат идентифицирани само и единствено пренебрежими козметични различия
- идентифициране на две или повече домашни с еднакво семантично и структурно съдържание, но различни имена на идентификатори.

**Като участник в схема за плагиатство приемаме**:
- всеки студент, който е **споделил публично своето решение**, като така е дал възможност на негови колеги да го копират;
- всеки студент, копирал домашно от свой колега.

При **установяване** на плагиатство преподавателския екип си запазва правото да:
- анулира предадено домашно на всеки един от участниците;
- да постави незабавно оценка **слаб 2 (за дисциплината)** на всеки един от участниците;
- да докладва поведението на участниците на административните органи на факултета, като по този начин ефективно предлага всеки един от тях за изключване.
