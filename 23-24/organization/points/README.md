# Оценяване
Основната идея на този курс е да ви даде различни гледни точки към дейността програмиране. Напълно осъзнаваме - че часовете прекарани с нас, могат само да погалят повърхността на аисберга наречен разработка на софтуерни продукти. Но точно поради сложността на това начинание сме ви подготвили различни варианти да се насладите на курса и да дадете максимума от себе си. Затова на вешот внимание ви предоставяме две възможности за приключване на този курс:

## Възможност 1 - работа и постоянство
Крайната оценка от дсициплината се образува от оценките по два компонента:
1. Оценка от домашни, които получавате всяка седмица
2. Оценка от теоретичен изпит - които ще решавате в рамките на **редовния изпит по време на сесията**

### Домашни работи
В рамките на семестъра ще ви бъдат предоставени 14 домашни, с нарастваща степен на сложност. Домашните се получават в деня на упражненията и се предават до датата изрично описана в заданието. Не предадените по правилата домашни, се считат за ненаправени и се оценяват с 0 точки. Не се правят компромиси освен в извънредни случаи.
Всяко едно от домашните ще ви донесе максимулно 100 точки, които да добавите в актива си. Максималното количество което можете да натрупате е 1400 точки. Запазваме си правото да променим точковата схема ако възникнат проблеми в рамките на семестъра, но всяко действие, което предприемаме ще бъде в полза на студентите.

### Теоретичен изпит
Теоретичния изпит носи максимум **200 т.**, счита се за издържан ако е постигнат минимум **50%** от точковия актив. Т.е. на теоретичния изпит трябва да са покрити минимум **100т**. за да се смята за "взет". Ако по стечение на обстоятелствата, не покриете норматива - редовния ви изпит се счита за **НЕвзет** и продължатаве с бодра крачка към поправителната сесия.

### **Бонус активности**
В рамките на семестъра, студентите имат възможност да участват в бонус активности, които ще носят различно количество точков актив:
- входна анкета (1 брой)    - **5 точки**
- изходна анкета (1 брой)   - **5 точки**
- бонус точки за предаване на ранни домашни  - **по 5 точки** за всяко домашно, което е предадено до Неделя.




Тези два компонента носят съответно:
- точки от домашни - до **1400 точки**
- точки от теоритичен изпит - до **200 точки**



| Оценка        | Точков интервал        |
|---            |---                     |
| Отличен 6     |  От 1100 до 1400       |
| Много добър 5 |  от 900 до 1099        |
| Добър 4       |  от 700 до 899         |
| Среден 3      |  от 500 до 699         |
| Слаб 2        |  до 499                |


| Компонент            | Точки | Тежест |
|----------------------|:-----:|:------:|
| Домашни              |   A   |  80%   |
| Теоретичен тест      |   B   |  20%   |

Сумата от точките `A + B` дава крайните точки - `C`, които се трансформират в оценка от 2 до 6 като цяло число. Скалата за преобразуване е както следва:

|  C  | Оценка |
|:---:|:------:|
| 40% |   3    |
| 55% |   4    |
| 70% |   5    |
| 85% |   6    |

> **Правило:** _Ако на компонент `B` (теоретичния тест) са изкарани по-малко от 50% от точките за компонента, без 
> значение какви точки има събрани по компонент `A`, то крайната оценка от дисциплината е `слаб`._

## Алтернативна схема
Алтернативната схема за оценяване е предназначена за хората, на които програмирането не се отдава. Те няма как да 
получат висока оценка по тази дисциплина, но все пак смятаме, че това не трябва да е непреодолима пречка за продължаване
на обучението.

В този случай концепцията, е че ако студентът е положил максимално усилия да усвои материала, въпреки незадоволителните 
резултати, може да получи оценка `среден` при следните условия: 

1. Студента има посещение на 100% от занятията (лекции и упражнения).
2. Точките от компонент `B` (теоретичния тест) са поне 30%.

> **Правило:** _Липсващо посещение може да бъде компенсирано с 2 домашни, на които са получени поне по 50% от точките 
> за всяко._

## Провеждане на теоретичния тест
Теоретичния тест (компонент `B`) се провежда на официалните дати за изпитите по време на сесиите - редовна, поправителна
и ликвидационна, в DeLC.

> **Редовен изпит:** Право за явяване на изпита на **редовната сесия** имат всички студенти, които:
> - са получили минимум 25% от всички възможни точки по компонент `A`, което дава теоретична възможност при изкарване на
> 100% от точките на теоретичния тест да се събере минимума от общо 40% за крайна оценка `среден`;
> - или са изпълнили условията за алтернативната схема за оценяване - т.е. имат 100% посещаемост на занятията (лекции и
> упражнения).
> 
> _В сила: основна и алтернативна схеми за оценяване_

> **Поправителен изпит:** Право за явяване на **поправителна сесия** имат всички студенти, които нямат получена крайна оценка 
> по-голяма от `слаб`, и които:
> - са изпълнили едно от условията за явяване на редовния изпит (по-горе);
> - или са реализирали и предали предварително проект, за който са получили поне 25% от точките по компонент `A`. 
> Заданието за проекта се публикува 10 дни преди датата на поправителния изпит.
> 
> _В сила: основна и алтернативна схеми за оценяване_

> **Ликвидационен изпит:** Право за явяване на **ликвидационна сесия** имат всички студенти, които нямат получена крайна оценка
> по-голяма от `слаб`, и които:
> - са реализирали и предали предварително проект, за който са получили поне 25% от точките по компонент `A`.
> Заданието за проекта се публикува 10 дни преди датата на поправителния изпит.
> 
> На ликвидационната сесия точките по компонент `A`, събрани по време на семестъра, не се отчитат. 
> 
> _В сила: основна схема за оценяване_




# Формиране на крайна оценка

Крайната оценка от дисциплината се формира на базата на точков актив, акумулиран в следствие от участие в следните активности:
- упражнения
- теоретичен изпит
- бонус активности


## **Упражнения**
В рамките на триместъра студентите решават набор от 7 домашни, разпределени в две категории:
- фундаментални домашни, всяко от които носи максимум **100 т.**;
- сегментарни домашни, всяко от които носи максимум **300 т.**.

Максималното количество за предложената активност е **1100 т.**.

## **Теоретичен изпит**
Теоретичния изпит носи максимум **200 т.**, счита се за издържан ако е постигнат минимум **50%** от точковия актив. Т.е. на теоретичния изпит трябва да са покрити минимум 100 т. за да се смята за "взет".

## **Бонус активности**
В рамките на триместъра, студентите имат възможност да участват в бонус активности, които ще носят различно количество точков актив:
- входна анкета (1 брой)    - 10 точки
- междинни анкети (7 броя)  - 10 точки
- изходна анкета (1 брой)   - 20 точки

Максималното количество точки за предложените бонус активности е **100**.

## **Крайна оценка**
Максималния брой точки, които могат да бъдат акумулирани в рамките на триместъра е 1400 точки. Крайната оценка е дефинирана в следващата таблица:

| Оценка        | Точков интервал        |
|---            |---                     |
| Отличен 6     |  От 1100 до 1400       |
| Много добър 5 |  от 900 до 1099        |
| Добър 4       |  от 700 до 899         |
| Среден 3      |  от 500 до 699         |
| Слаб 2        |  до 499                |

## Важни уточнения и забележки
Имайте предвид следните важни забележки:
- За да се явите на теоретичен изпит на редовната сесия е необходимо да имате натрупани минимум **300 точки** по време на триместъра (от домашни и бонуси).
- Не се предвижда освобождаване от изпит при достигане на определен лимит точки от упражнения и бонуси.
- Ако покриете **под 50%** от теоретичния изпит то изпита по дисциплината "Програмиране на Java" се счита за "не взет", независимо от точките натрупани до момента от другите активности.
- Всички натрупани точки от упражнения и бонуси се запазват при явяване на изпит на поправителната сесия.
- При явяване на поправителен изпит, студент с недостатъчно точки от триместъра, ще получи възможност за акумулиране на точковия актив, чрез механизъм определен от преподавателския екип, който ще бъде еквивалентен на усилията необходими за постигане на същия брой точки през триместъра.

## Правила за коректност при точкуване
- Основна част от точковия актив през триместъра се акумулира от предаване на домашни. Ако в рамките на активностите, преподавателския екип се осъмни в истиността / коректонстта и способите използвани от вас при реализиране на домашните, същите си запазват правото на допълнителна проверка в зависимост от ситуацията.
- Ако в рамките на дисциплината се заподозре плагиатство (**описано в параграф плагиатство**), всички участници в същото ще бъдат проверявани и ще понесат наказание в зависимост от своята роля

## Плагиатство
Напълно разбираме, че първите стъпки в програмирането са трудни и предполагат активно взаимодествие с ресурси от интернет и помощ от приятели / колеги. Ще дефинираме плагиатство като:
- идентифициране на две или повече домашни с еднакво съдържание (copy-paste)
- идентифициране на две или повече домашни с почти 100% идентично съдържание, в които могат да бъдат идентифицирани само и единствено пренебрежими козметични различия
- идентифициране на две или повече домашни с еднакво семантично и структурно съдържание, но различни имена на идентификатори.

**Като участник в схема за плагиатство приемаме**:
- всеки студент, който е **споделил публично своето решение**, като така е дал възможност на негови колеги да го копират;
- всеки студент, копирал домашно от свой колега.

При **установяване** на плагиатство преподавателския екип си запазва правото да:
- анулира предадено домашно на всеки един от участниците;
- да постави незабавно оценка **слаб 2 (за дисциплината)** на всеки един от участниците;
- да докладва поведението на участниците на административните органи на факултета, като по този начин ефективно предлага всеки един от тях за изключване.
